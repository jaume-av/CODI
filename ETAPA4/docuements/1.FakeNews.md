---
title:  Fake News
parent: ETAPA 
grand_parent: Programa CODI
has_children: true
layout: default
nav_order: 10
---


## Què són les *fake news* i per què són un perill?

Vivim envoltats d’informació: notícies, vídeos, memes, tuits, posts... Però **no tot el que veiem a internet és veritat**. Les *fake news* (notícies falses) són continguts inventats o manipulats que busquen enganyar, generar por, confusió o influir en la nostra opinió.

### Perills de les *fake news*:

* **Et manipulen**: et fan creure coses que no són certes.
* **Et fan actuar malament**: compartir desinformació pot danyar altres persones.
* **Generen odi i por**: moltes *fake news* busquen dividir o provocar reaccions extremes.
* **Et posen en risc**: poden fer que seguisques consells falsos o que confies en webs o persones perilloses.

Per això és tan important **aprendre a detectar-les** i **verificar el que llegim abans de compartir-ho**.

---


## Exemples

### ❌ Notícia falsa: *"Nova llei prohibix l'ús de xarxes socials als menors de 18 anys"*

**Madrid, 20 de març de 2025** – Suposadament, una nova llei del Parlament Europeu prohibiria a tots els menors accedir a Instagram, TikTok o WhatsApp per protegir la seua privacitat i salut mental.

Segons la notícia, es multaria amb fins a **10.000 €** als pares que deixaren els seus fills utilitzar xarxes socials sense supervisió. Facebook i X (abans Twitter) hi estarien en contra per considerar-ho una violació de la llibertat d’expressió.

👀 **És veritat?**
🚨 **No!** Aquesta notícia és completament falsa. No existeix cap llei europea que prohibisca l’ús de xarxes socials als menors de 18 anys.

Sí que hi ha **normatives de protecció de dades**, com el **RGPD**, que establixen límits i mesures per protegir els menors en l’àmbit digital.

---

### ✅ Notícia vertadera: *Filtració massiva de dades en una xarxa social coneguda*

**Washington, 15 de març de 2025** – Una de les xarxes socials més utilitzades al món ha patit una de les majors filtracions de dades conegudes fins ara.

S’han exposat dades personals de més de **300 milions d’usuaris**: noms, correus, telèfons i fins i tot contrasenyes xifrades.

Els experts recomanen **canviar la contrasenya**, activar la **verificació en dos passos** i **anar amb compte amb correus sospitosos** (phishing).

👀 **És veritat?**
✅ **Sí.** Este tipus de filtracions són habituals. Plataformes com Facebook, LinkedIn o Twitter han sigut víctimes d’atacs cibernètics en els últims anys.
**Protegir les nostres dades** és essencial per a evitar problemes greus.

---

## Detectar notícies falses i protegir-nos de la desinformació


### Pistes per detectar desinformació

**Com sabem si una notícia és falsa?**
Algunes senyals habituals:

* ✅ **Títol sensacionalista**: "Impactant", "No t’ho creuràs", "El govern oculta..."
* ✅ **Sense fonts fiables**: No cita experts ni institucions reconegudes.
* ✅ **No apareix en mitjans reconeguts**: Si només es veu en una pàgina desconeguda o per WhatsApp, alerta.
* ✅ **Falta d’ortografia i redacció estranya**.
* ✅ **Apel·la a emocions fortes**: Vol que compartisques per por, ràbia o sorpresa.

---

### Com verificar si una notícia és real?

* ✔ **Busca en mitjans fiables**: RTVE, El País, BBC, Reuters, The Guardian, etc.
* ✔ **Consulta fonts oficials**: Webs del Govern, la UE, la ONU...
* ✔ **Utilitza eines de verificació**:

  * [Maldita.es](https://maldita.es)
  * [Newtral.es](https://newtral.es)

---

## Activitat: investiga 3 casos de desinformació

Accedeix a:

<p>
  <a href="https://maldita.es" target="_blank" class="btn btn-primary">
    Ves a Maldita.es
  </a>
</p>

#### Per a cada cas, contesta:

1. **Quin era el bulo o notícia falsa?**
2. **Quines proves dona Maldita per desmentir-lo?**
3. **On es va difondre (WhatsApp, xarxes, premsa...)?**
4. **Com pot afectar este bulo a la societat?**

---

### Búsqueda inversa d’imatges

Moltes notícies falses utilitzen **imatges manipulades** o fora de context.

####  Com fer-ho:

* Ves a [Google Imatges](https://images.google.com) o [TinEye](https://tineye.com)
* Penja la imatge o enganxa la URL
* Mira si ja ha sigut usada abans i en quin context

#### Exemple:

> Una imatge viral mostra una suposada “tempesta gegant a Nova York”.
> Amb la cerca inversa, descobreixes que és una **obra d’art digital de 2010**, no un fet real.

---

## Activitat pràctica amb imatges:

1. Busca una imatge d’una **protesta massiva** que estiga circulant per xarxes.
2. Busca la imatge viral d’un **tauró nadant per un carrer inundat després d’un huracà**.
3. Fes la **cerca inversa** i escriu què has descobert:

   * Quan i on es va fer la imatge realment.
   * Si s’ha manipulat o descontextualitzat.

---

