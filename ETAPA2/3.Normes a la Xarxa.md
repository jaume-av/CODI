---
title:  Normes a la Xarxa
parent: ETAPA 2
grand_parent: Programa CODI
has_children: true
layout: default
nav_order: 30
---


## La Netiqueta : comportar-se bé també a Internet**

Quan estem en línia, xatejant, pujant vídeos o comentant a xarxes socials, **no tot val**. Igual que a la vida real, a Internet també existeixen unes normes bàsiques de respecte i convivència: **la netiqueta**.

**Netiqueta** ve de *network* (xarxa) + *etiqueta* (bones formes). És un conjunt de normes que ens ajuden a tindre un comportament adequat i respectuós quan fem servir Internet, jocs en línia o xarxes socials.

---

### **Per què és important?**

* Perquè darrere d’una pantalla **hi ha persones reals**.
* Perquè les paraules també poden fer mal, encara que no les diguem cara a cara.
* Perquè crear un espai segur i amable en línia **és responsabilitat de totes i tots.**

---

### **Algunes normes bàsiques de Netiqueta**

✅ **Parla amb respecte.** No insultes ni et burles, encara que siga en broma.
✅ **Pensa abans d’escriure o compartir.** El que poses pot quedar gravat o fer mal.
✅ **No publiques imatges o vídeos d’altres sense permís.**
✅ **Evita respondre amb ràbia.** Si t’enfades, respira i pensa abans d’escriure.
✅ **No envies cadenes, fake news ni continguts violents.**
✅ **Sigues empàtic.** Imagina com se sentiria l’altra persona llegint el que tu envies.
✅ **Ajuda si veus una situació injusta.** No et quedes callat si presencies odi o assetjament digital.

---

### **Reflexionem junts...**

* Et comportes igual a Internet que cara a cara?
* Alguna vegada has vist o patit comentaris que feien mal en una xarxa?
* Com et sentiries si algú publicara una foto teua sense permís?
* Què pots fer tu per crear un espai digital més sa?

---

## **Activitat:**

🎯 **“Codi Netiqueta” de l’aula**
Creeu entre tots i totes un cartell amb les **10 normes bàsiques de Netiqueta** que voleu seguir com a grup. Pot ser un pòster per penjar a classe o una infografia per compartir al vostre Classroom o aula virtual.


